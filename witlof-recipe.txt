
Recept voor 2 personen
Tijd: 15 min. + 10 min. in de oven

Benodigdheden:

2 stronken witlof
8 plakken brie
1/2 appel
2 tl tijm
zout en verse zwarte peper
olijfolie
handje walnoten
beetje honing

Bereidingswijze:
Verwarm de oven voor op 200 graden. Verwijder de lelijke buitenste bladeren van de witlofstronkjes. Snij een dun plakje van het kontje van de stronkjes en snij ze daarna in de lengte doormidden. Verwijder de harde kern maar laat de stronkjes zo goed mogelijk ‘heel’.
witlof met appel en brieVerhit 4 eetlepels olijfolie in een pan. Leg de halve stronkjes met de platte kant in de pan en bak dit aan voor 2 minuten op middelhoog vuur.
witlof met appel en brieDoe de deksel op de pan en smoor de witlof nog zo’n 4 minuten zodat ze nog wat verder garen. Haal de stronkjes uit de pan en leg ze met de platte kant omhoog in een met olijfolie ingevette ovenschaal. Bestrooi met wat zout, verse zwarte peper en een theelepel tijm. Schil de appel en snij in dunne plakjes. Verdeel de plakjes over de witlof. Verdeel daarna over elk stronkje 2 plakjes brie en bestrooi het geheel met nog wat peper en de rest van de tijm. Hak een handje walnoten fijn en strooi dit over de brie.
witlof met appel en brie
Doe de witlof met appel en brie in de over gedurende 10 minuten of totdat de brie lekker gekleurd en gesmolten is. Haal de witlof met appel en brie uit de oven en maak het geheel af met wat honing. Serveer met bijvoorbeeld een lekkere aardappelpuree.
